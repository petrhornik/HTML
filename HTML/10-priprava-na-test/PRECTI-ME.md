# PROJEKT: Grid blog

Projekt Grid Blog je úkol na procvičení gridu. Tentokrát se nejedná o nějaký komplikovaný grid, kde musíme vytvořit složitou mřížku a jednotlivé položky umisťovat na konkrétní pozice v gridu.

Jedná se naopak o cvičení, které má ukázat jak pomocí gridu můžeme udělat relativně komplikovanou a vizuálně hezkou stránku a napsat přitom naprosté minimum kódu, protože se můžeme spolehnout na to, jak grid automaticky rozmisťuje položky, i když mu poskytneme jen minimum nezbytných informací.

Stačí totiž, když jednotlivým prvkům (odstavcům, nadpisům, citátům, obrázkům, apod.) nastavíš, ve kterém sloupci (na které linii) mají začínat a končit. Nemusíš se starat o řádky. Grid bude prvky umisťovat postupně a bude si potřebné řádky přidávat sám.

Na podobu výsledné stránky se podívej na obrázku **ukazka-vysledek.png**.

V souboru **zadani-ukolu.png** máš uvedené nějaké rozměry a další podrobnosti.

Potřebné barvy jsou uvedeny na začátku v CSS. Velikosti písma a další rozměry zkus odhadnout a přiblížit se co nejvíc zadání.
