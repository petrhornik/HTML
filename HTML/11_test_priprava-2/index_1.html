<!DOCTYPE html>
<html lang="cs">
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<meta http-equiv="X-UA-Compatible" content="ie=edge">
  <link rel="shortcut icon" href="images/favicon.ico" type="image/x-icon">

	<title>Na kole podél Dunaje</title>

	<link href="https://fonts.googleapis.com/css?family=Alice|Kaushan+Script&amp;subset=latin-ext" rel="stylesheet">

	<link rel="stylesheet" href="style_1.css">
</head>
<body>

	<div class="blog">
		<h1>Na kole podél Dunaje</h1>

		<p class="seda">Anežka Zcestovalá, 17.&nbsp;3.&nbsp;2023</p>

    <!-- tip vlevo -->
    <div class="tip tip-levy">
			<p>Původní článek na kole podél Dunaje napsala <a href="https://blog.fischer.cz/tipy/mimo-pasti-italie">Týna</a>.</p>
    </div> 
		<!-- konec tipu -->

    <p>Dunajská cyklostezka je označována jako matka cyklostezek kolem řek a v roce 2022 slavila 40 let od svého vzniku. Z celkových 330 kilometrů cyklostezky z Pasova do Vídně jsme si pro tento díl Cyklotoulek vybrali šestou etapu z Kremže do kláštera Klosterneuburg. </p>

		<p>Největšími výhodami cestování po Dunajské cyklostezce je minimální převýšení, žádná auta, dobrý povrch, příroda a neustálá přítomnost fascinujícího Dunaje, druhé nejdelší evropské řeky, která od svého pramene v Německu až po ústí v Černém moři urazí přes 2 800 kilometrů a pozná deset států. Zaměříme se na úsek o délce zhruba 70 kilometrů v Dolním Rakousku.</p>
 
		<figure>
			<img src="images/cyklistika1.jpg" alt="Dunajská cyklostezka">
			<figcaption>Dunajská cyklostezka</figcaption>
		</figure>

		<p>Kremže je malebné městečko, které má mimo své historické jádro i obdivuhodný kunsthaus, tedy galerii výtvarného umění, kterou by mu mohly závidět leckterá několikanásobně větší města. Rozhodně stojí za návštěvu. Nemusíte se bát vstoupit bez kalhot a košile. Nemyslím úplně ve spodním prádle, ale v této galerii se na návštěvníky v tričku a šortkách klapající po podlaze v cyklistické obuvi nedívají skrz prsty.</p>

		<blockquote>
      V Dolním Rakousku nečekejte nic jiného než pohodu
		</blockquote>

    <p>V Kremži si také můžete dát okružní procházku kolem deseti místních kostelů a dojít až na romantické Horní náměstí. Už asi tisíc let tam stojí nejstarší dům v Kremži. Kdysi býval součástí hradu a vypadá jako dům Kapuletů z Romea a Julie.</p>

    <h2>Nejlepší víno na světě</h2>

		<p>No a když už jste vystoupali takhle vysoko, stojí za to navštívit vinařství Müllner. Proč? Protože tam mají nejlepší víno na světě. Takto vám na otázku, proč navštívit právě jeho vinařství, odpoví snad každý vinař. I kdyby bylo jen druhé nejlepší, má pochopitelně i svou heurige, tedy typické rakouské gastronomické zařízení založené na striktním dodržování pravidel nabídky pouze místních produktů.</p>

    <!-- tip vpravo -->
    <div class="tip tip-pravy">
			<p>Spoustu textů k&nbsp;tomuto blogu jsem čerpala i&nbsp;z&nbsp;článku od <a href="https://www.idnes.cz/cestovani/na-kole/cyklotoulky-v-rakousku-donauradweg-dunajska-cyklostezka-dolni-rakousko.A230404_174701_na-kolo_hig">Týny</a>.</p>
    </div>  
		<!-- konec tipu -->

    <p>Ze zahrádky si můžete užívat výhled do údolí nebo na klášter Göttwaig na protějším kopci za řekou. Sklepy vinařství jsou ze 17. století, ale některé části jsou dokonce až ze 14. nebo 13. století! Jejich chloubou je deset a půl metru dlouhý a dvě stě let starý dřevěný vinný lis.</p>

		<figure>
			<img src="images/cyklistika2.jpg" alt="Vinice u Kremže">
			<figcaption>Kremže jedinečná, protože je tady na malém území mnoho různých mikroklimat, a tak i vína stejné odrůdy tu mají různé chutě.</figcaption>
		</figure>

    <p>Vlastnosti vína závisí na podloží, na němž roste a dozrává, ale také na dostupnosti a druhu vody nebo i ovzduší a větru. Z tohoto pohledu je Kremže jedinečná, protože je tady na malém území mnoho různých mikroklimat, a tak i vína stejné odrůdy tu mají různé chutě. A co teprve vedle v údolí! Tam chutnají zase úplně jinak. Z Kremže můžete na kole během hodiny a půl navštívit pět různých vinařských údolí: Wachau, Traisental, údolí Kamp nebo Wagram a pochopitelně Kremže.</p>

		<h2>Sedmihektarová zahrádka</h2>

		<p>Asi čtyřicet kilometrů po proudu Dunaje se určitě zastavte ve městě Tulln. Už patnáct let můžete obdivovat na sedmdesát inspirativních zahrad v unikátním enviromentálním projektu. Na sedmi hektarech naleznete ukázky různých druhů zahrad, ovšem nečekejte zastřižené anglické trávníky. V Tullnu kladou důraz na ekologické pěstování bez používání umělých hnojiv a pesticidů. Nejde jen o nějakou výstavu, lidé tu mohou různé typy zahrad pocítit na vlastní kůži, inspirovat se a vzdělat. V nabídce jsou různé edukativní programy, komentované prohlídky nebo prohlídka s audio průvodcem v češtině.</p>

    <blockquote>
			Místo jako stvořené pro milovníky zahrad 
		</blockquote>

    <p>Jako demonstrace klimatických změn tu roste banánovník. Až se planeta oteplí, budeme vozit banány z Rakouska. Najdete tu květinu, která už byla oficiálně na seznamu vyhynulých rostlin, ale botanici ji na hranicích se Slovenskem objevili a zachránili. V bazénku před návštěvnickým centrem zase plave největší sbírka leknínů v Rakousku.</p>

		<figure>
			<img src="images/cyklistika3.jpg" alt="Zahrady ve městě Tulln">
			<figcaption>Ve městě Tulln můžete už patnáct let obdivovat na sedmdesát inspirativních zahrad v unikátním enviromentálním projektu. Na sedmi hektarech naleznete ukázky různých druhů zahrad.</figcaption>
		</figure>

		<p>Ročně tento jedinečný přírodní kaleidoskop navštíví zhruba dvě stě třicet tisíc lidí, kteří mohou zahrady pozorovat i z výšky vyhlídkové věže. Na světě jsou jistě větší a starší zahrady, ale tato je jedinečná svým ekologickým a vzdělávacím zaměřením.</p>

    <blockquote>
			Perfektní řešení pro klidný odpočinek
		</blockquote>

		<!-- tip vlevo -->
    <div class="tip tip-levy tip-obrazek">
			<img src="images/cyklistika5.jpg" alt="Stezka železné opony v Burgenlandu">
			<p>Prozkoumejte Stezku železné opony v Burgenlandu</p>
    </div>  
		<!-- konec tipu -->

		<p>Součástí areálu zahrad je i slepé rameno řeky, které si můžete projet na šlapadle nebo na lodičce. Nabízí dva okruhy a celkem deset kilometrů takovou, řekněme bezpečnou džunglí. Když se vaše loďka prodírá vodními rostlinami, připadáte si chvílemi tak trochu jako Indiana Jones.</p>

    <p>Doplout můžete v podstatě až do města, kde vás pro změnu čeká džungle kulturních zajímavostí. Z promenády můžete okukovat loď Regentag, kde deset let žil a tvořil výstřední rakouský výtvarný umělec a architekt Friedensreich Regentag Dunkelbunt Hundertwasser. Ano, jeho jméno je stejně pestré jako jeho stavby.</p>

    <p>Dramatické sousoší Nibelungů zdobí osvěžující kašnu. Dva proudy vody symbolizují spojení východu a západu, stejně jako sousoší, kde se burgundská královna Kriemhilda setkává s králem Hunů Attilou. Reflektují tak středověký hrdinský epos Píseň o Nibelunzích.</p>

    <figure>
			<img src="images/cyklistika4.jpg" alt="Sousoší Nibelungů">
			<figcaption>Dramatické sousoší Nibelungů zdobí osvěžující kašnu. Dva proudy vody symbolizují spojení východu a západu, stejně jako sousoší, kde se burgundská královna Kriemhilda setkává s králem Hunů Attilou</figcaption>
		</figure>

    <p>Egon Schiele byl extravagantní rakouský malíř a kreslíř, žák Gustava Klimta, který si vytvořil vlastní expresivní styl. Patří do nevoleného klubu umělců, kteří zemřeli kolem sedmadvaceti let a za svůj krátký život stihl nejen vytvořit obrovské dílo významem i rozsahem, ale například také být za ně uvězněn. I proto je jeho muzeum umístěno v celách bývalé věznice téměř na konci promenády.</p>
    
    <p>Našince bude jistě zajímat jeho český původ přes matku nebo český audio průvodce. Interaktivní muzeum má svébytnou atmosféru, ale i celé nábřeží Tullnu zanechává výrazný dojem.</p>

    <h2>Klášterní poklad</h2>

		<p>Šestá etapa Donauradweg končí v podstatě na předměstí Vídně v Klosterneuburg. Klášter, který má čtvrté největší město Dolních Rakous ve jméně, byl založen už ve 12. století a během oněch devíti set let prý nebyl den, kdy by nebyl přestavován. Bez nadsázky je ovšem možné říct, že ukrývá skutečné klenoty.</p>

    <!-- tip vpravo -->
    <div class="tip tip-pravy tip-obrazek">
			<img src="images/cyklistika6.jpg" alt="Klášter Klosterneuburg">
			<p>Klášter Klosterneuburg</p>
    </div>  
		<!-- konec tipu -->

    <p>V pokladnici kláštera jsou uchovány nejrůznější církevní předměty, ale rozsáhlá sbírka korunovačních klenotů rakouských zemí vás doslova oslní. Jako blýskavý šperk působí také zlatý oltář s biblickými výjevy. Pokladem v přeneseném slova smyslu je i nejstarší vinařství v Rakousku. Jeho vinice čítají přes sto hektarů a ve svých čtyřech patrech pod zemí vyrobí až milion lahví vína ročně.</p>

    <p>Matka cyklostezek kolem řeky nám ukázala poklad. Není ovšem uzamčen v pokladnici kláštera, je jím sám život. Užívejte si ho. Bike!</p>

		<!-- zápatí článku -->
		<p class="zapati">
			Texty vychází z článku <a href="https://www.idnes.cz/cestovani/na-kole/cyklotoulky-v-rakousku-donauradweg-dunajska-cyklostezka-dolni-rakousko.A230404_174701_na-kolo_hig">Na kole podél Dunaje </a>, článku <a href="https://www.idnes.cz/cestovani/na-kole/dunajska-cyklostezka-rakousko-dunaj-cyklotoulky-kolo-radweg.A190502_161640_na-kolo_hig">Dunaj jako největší atrakce</a> a článku <a href="https://www.idnes.cz/cestovani/na-kole/rakousko-na-kole-stezka-zelezne-opony-eurovelo-13-cyklistika-tip-na-vylet.A230327_143321_na-kolo_hig">Na kole do Rakouska</a>. Fotografie: <a href="https://unsplash.com/">Unsplash.com</a>
		</p>
	</div>
</body>
</html>