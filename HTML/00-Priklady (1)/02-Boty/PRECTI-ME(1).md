# PROJEKT Boty

Milí kodéři a kodérky, vítejte v projektu Boty. Než začnete s projektem cokoliv dělat, přečtěte si prosím celý tento text až do konce.

Za úkol máte nakódovat design podle grafického návrhu - mini stránku produktu ve fiktivním e-shopu s běžeckými botami. Na výsledný vzhled projektu se podívej na obrázku *ukazka-vysledku.jpg*.

## Cíl projektu

Cílem projektu je procvičit si použití různých technik:
- flexbox - zelená a bílá polovina grafiky vedle sebe (obě stejně velké), seznam velikostí (také položky seznamu vedle sebe na řádku)
- absolutní pozicování - bota napozicovaná v rámci levé poloviny tak, že z ní trčí ven. Absolutní pozicování asi použiješ i na cenovku v pravém dolním rohu levé části designu.
- margin/padding - odsazení ostatních prvků od okraje pravé a levé poloviny, apod.

Ve složce projektu je také obrázek *zadani-ukolu.jpg*, kde jsou uvedeny požadované rozměry, rozestupy, písma, apod. Pokud nějaký rozměr na obrázku není uveden, zkus ho odhadnout. I to bohužel patří k práci kódera - musí se umět vyrovnat i s nekompletními podklady a "nějak" práci dokončit. Snaž se vizuálně co nejvíc přiblížit zadání.


## Obtížnosti

V projektu jsou 2 složky - každá obsahuje jinou obtížnost projektu. Rozhodněte se pro jednu a v té složce kódujte.

### Level 1 - lehčí obtížnost
- v HTML je kompletně připravený obsah včetně struktury, obalovýh prvků, přidaných CSS tříd
- v této obtížnosti nemusíte HTML vůbec měnit - stačí si ho prostudovat, abyste věděli jaké prvky/třídy máte stylovat a "jenom" k nim napsat CSS

### Level 2 -těžší obtížnost
- v HTML najdete pouze obsahové elementy (nadpisy, odstavce, obrázky)
- sám / sama si do HTML musíš dopsat další strukturu - vymyslet, do jakých prvků obsah zabalíš a jaké třídy jim přidáš, abys pak mohl/a toto HTML nastylovat podle zadání

### Kterou vybrat?

Těžší varianta se více blíží realitě, protože když dostanešte od grafika grafický návrh webu, také si musíš HTML připravit sám/sama. Grafik ti ho nedodá.

Pokud si troufáš, tak doporučuji zkusit těžší variantu. V případě, že by se ti zdála příliš složitá, vždy můžeš přestoupit na variantu lehčí, nebo se do ní jenom podívat pro "inspiraci".


